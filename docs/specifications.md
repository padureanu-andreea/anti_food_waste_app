Aplicație web pentru a preveni risipa de alimente

1. Introducere

1.1. Prezentare Generală
   
Aplicația web este concepută pentru a combate risipa alimentară la nivel de gospodărie. 

Aplicația permite utilizatorilor să își gestioneze digital inventarul de alimente, să primească alerte inteligente privind termenele de expirare și să faciliteze partajarea surplusului de alimente într-un cerc social de încredere (prieteni, familie, vecini).

1.2. Problema Soluționată

În gospodăriile moderne, o cantitate semnificativă de mâncare este aruncată din cauza uitării, gestionării defectuoase a stocurilor și depășirii termenului de valabilitate. 

Aplicația urmărește să transforme această problemă într-o oportunitate de socializare și economisire.

1.3. Public Țintă

Gospodării: Familii sau persoane singure care doresc să își optimizeze consumul și să reducă risipa.

Grupuri sociale: Studenți, colegi de apartament sau de birou care doresc să partajeze eficient resursele alimentare.

Utilizatori eco-conștienți: Persoane interesate de un stil de viață sustenabil și de reducerea amprentei de carbon.

1.4. Roluri Utilizatori

Există un singur rol principal de utilizator, care poate acționa atât ca "Donator" (cel care oferă alimente), cât și ca "Primitor" (cel care revendică alimente) în cadrul grupurilor sale.

3. Specificații Funcționale Detaliate
   
Partea 1: Autentificare și Managementul Contului 

Utilizatorul se poate înregistra folosind e-mail și parolă sau prin provideri OAuth (Google).

Utilizatorul își poate crea un profil care include: nume de utilizator (unic), număr de telefon, fotografie de profil și o scurtă descriere (bio).

*Utilizatorul își poate reseta parola printr-un flux de "parolă uitată" (link trimis pe e-mail).

Partea 2: Managementul Inventarului

Adăugare Produs: Utilizatorul poate adăuga un produs în inventarul său. Câmpurile necesare la adăugare sunt:

Nume Produs (Text) - Obligatoriu
Data Expirării/Preparării (Selector de dată) - Obligatoriu
Categorie (Dropdown/Selector) - Obligatoriu
Cantitate (Text, ex: "500g", "1 buc") - Obligatoriu
Notițe (Text) - Opțional

Categorii: Aplicația va avea un set de categorii predefinite (ex: “Lactate”, “Fructe”, “Legume”, “Carne”, “Conserve”, “Mancare gatita”, “Diverse”, etc.). 

Afișare Inventar: Inventarul este afișat ca o listă, grupată pe categorii (similar cu un frigider virtual).

Sortare/Filtrare: Utilizatorul poate sorta inventarul după:

Data expirării (cea mai apropiată prima - implicit)
Nume (A-Z)
*Data adăugării

Editare/Ștergere: Utilizatorul poate edita detaliile oricărui produs sau îl poate șterge (prin swipe sau buton). *La ștergere, aplicația poate întreba: "Consumat?" sau "Aruncat?" (pentru statistici viitoare).

Vizibilitate inventar: Utilizatorul își crează inventarul, acesta fiind vizibil doar pentru el. Ulterior când vrea să distribuie un produs îl poate face vizibil pentru ceilalți utilizatori ca fiind disponibil pentru preluare.

Partea 3: Alerte și Statusul Produselor

Alerte de Expirare: Utilizatorul primește o notificare push atunci când un produs se apropie de data expirării (ex: "Iaurtul tău expiră în 2 zile!").

Configurare Alerte: Utilizatorul poate seta în ecranul de "Setări" cu câte zile înainte să fie notificat (ex: 1, 3, 7 zile înainte).

Marcare ca Disponibil: Din inventar, utilizatorul poate selecta orice produs și îl poate marca cu un status. Statusurile posibile ale unui produs sunt:

Disponibil pentru Partajare
Produsele marcate ca Disponibil pentru Partajare devin vizibile pentru grupurile selectate de utilizator.
Revendicat
 
Partea 4: Managementul Grupurilor Sociale

Creare Grup: Utilizatorul poate crea grupuri sociale (ex: "Prieteni Bloc A", "Colegi Birou", "Familie").

Invitare Membri: Utilizatorul poate invita alți utilizatori ai aplicației în grupurile sale, căutându-i după numele de utilizator sau trimițând un link unic de invitație.

Sistem de Etichete: Vor exista etichete predefinite (ex: "Vegetarian", "Vegan", "Fără Gluten", "Carnivor") și etichete personalizate (ex: "Iubitor de zacusca", "Fan brânzeturi").

Partajare Selectivă: Când un utilizator marchează un produs ca Disponibil pentru Partajare, aplicația îl va întreba cu ce grup(uri) dorește să partajeze acel produs.

Partea 5: Revendicarea Produselor

Feed de Disponibilități: Utilizatorul va avea un feed unde poate vedea toate produsele marcate ca Disponibile de către prietenii săi din diverse grupuri.

Revendicare (Claim): Utilizatorul (Primitorul) poate apăsa un buton "Revendic" pentru un articol disponibil.

Notificare Donator: Utilizatorul care a oferit produsul (Donatorul) primește o notificare push ("Utilizatorul X dorește [Nume Produs]").

Confirmare: Donatorul trebuie să confirme revendicarea. Acesta poate vedea o listă a tuturor celor care au revendicat produsul și poate alege cui îl oferă (pentru a gestiona cererile multiple).

Status Actualizat: Odată ce Donatorul confirmă revendicarea pentru Utilizatorul X, statusul produsului devine Revendicat, iar acesta dispare din feed-ul public de disponibilități.

Cum se face revendicarea: Notificare push, ulterioară confirmării de către donator, în care va apărea mesajul “Pentru detalii despre ridicarea produsului, sunați la ___ (nr telefon donator)”

Partea 6: Integrare Social Media
Conectare Conturi: În "Setări", utilizatorul își poate conecta conturile de Facebook și Instagram (folosind API-urile oficiale).

Opțiune de Postare: Când un utilizator marchează un produs ca Disponibil pentru Partajare, pe lângă selectarea grupurilor, va avea și opțiunea (checkbox) de a posta pe rețelele sociale.

Generare Postare: Aplicația va genera automat un format de postare:

Pentru Facebook: O postare pe timeline cu o imagine generică (sau poza produsului, dacă e adăugată) și un text (ex: "Donez [Nume Produs] prin aplicația web ____ (link de la aplicatie). Expiră pe [Data]. #AntiFoodWaste").

Link Public: Postarea va conține un link general către aplicația web, nu un link direct către produs (pentru a proteja confidențialitatea și a încuraja descărcarea aplicației).

